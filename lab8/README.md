### Функции, двумерни масиви

Пример - подаване на масив като аргумент на функция:
Да се напише функция, която по дадени целочислена матрица mxn и цяло число намира колко пъти числото се среща в матрицата.

Задачи:
1. Да се напише функция, която проверява дали в квадратна матрица има диагонал (прав или обратен, не задължително главен), по който всички елементи са различни.
1. Да се напише функция, която проверява дали в матрица mxn всички числа са различни.
1. Магически квадрат:
    * Да се напише функция, която по дадена целочислена квадратна матрица и индекс на ред намира сумата на елементите в реда
    * Да се напише функция, която по дадена целочислена квадратна матрица и индекс на колона намира сумата на елементите в колоната
    * Да се напише функция, която по дадена целочислена квадратна матрица намира сумата от елементите по правия диагонал
    * Да се напише функция, която по дадена целочислена квадратна матрица намира сумата от елементите по обратния диагонал
    * Използвайки горните функции, да се напише функция, която проверява дали дадена квадратна матрица е магически квадрат (т.е. сумите по редове, стълбове и главните диагонали са равни)
    * Напишете програма, която въвежда квадратна матрица и проверява дали тя е магически квадрат 
1. Да се напише програма, която позволява на двама души да играят n-мерен морски шах:
    * Преди първия ход програмата трябва да попита играчите за размер на игралното поле n и за символите, които двамата играчи ще използват;
    * Преди всеки ход програмата трябва да извежда текущото състояние на игра - празните полета да се извеждат с интервали, а останалите със съответните символи, които играчите са попълнили;
    * На всеки ход програмата позволява на играча, който е на ход, да въведе индекс на полето, на което иска да постави символа си. Програмата трябва да проверява дали това поле не е вече заето и ако е - да позволи на същия играч да избере нова позиция, докато не избере свободна;
    * След всеки ход на играч, програмата проверява дали ходът е довел до победа - т.е. има ред, стълб или главен диагонал, в който всички символи са играча.
    * Играта приключва, когато някой от играчите постигне победа или свършат свободните клетки в игралното поле (т.е. играта има най-много n*n хода)
    * В края на играта да се изведе съобщение дали има победител и ако да, кой от двамата играча.
    
    Използвайте функции, за да опростите решението си.

    Бонус: Разширете решението си така, че да позволите повече от двама играчи да играят заедно
